TheSniffer.

Quanto e come utilizziamo oggi la rete Internet?

Il nostro progetto consiste in uno sniffer fisico, cioè un apparecchio che, collegato a una rete LAN, intercetta, quntifica e memorizza il traffico passante per la rete e mostri un output della quantità di traffico.

MVP (Minimum Viable Product)
L'obiettivo che ci eravamo dati agli al
bori del progetto era di creare un software che trovasse risposta alla seguente domanda:
Quanto traffico viene generato dagli host connessi alla rete? E come posso visualizzarlo fisicamente?
Sviluppare un software che sniffi il traffico, ed interfacciarlo con la YÚN e con una pagina web che visualizzi in tempo reale la quantità di traffico generato da un host connesso alla rete.

HARDWARE
Nel dettaglio lo sniffer è realizzato interamente in Polimetilmetacrilato (plexiglass). È costituito da un supporto (10x10x10 circa) con all'interno una scheda Arduino YÚN, collegata al pc, e da un tubo di 30 cm circa, dove alla base vi è una ventola di computer da 12 volt, che è a sua volta collegata alla YÚN. La ventola regola la sua potenza in base alla quantità di traffico che lo Sniffer intercetta. Maggiore è il traffico e maggiore sarà la potenza della ventola. All'interno del tubo, vi sono alcune palline di polistirolo che raggiungeranno una certa altezza a seconda della potenza della ventola.
L'altezza delle palline e l'intensità con cui ruotano all'interno dello Sniffer, sono l'output visivo della quantità di traffico della rete.

SOFTWARE
Per lo sviluppo del software che utilizza lo sniffer, siamo partiti da un programma scritto in C distribuito dai ragazzi di tcpdump, sniffex.c, che utilizza gli algoritmi di tcpdump per intercettare il traffico della rete. Abbiamo modificato il programma, eliminando l'output superfluo ai nostri fini e aggiungendo la velocità di scaricamento dati e il numero di dati scaricati. Il programma salva i dati in un database ed è interfacciato, tramite php, con una pagina web che visualizza l'output digitale. Poi ancora il programma in C è collegato alla YÚN, sulla quale vi è caricato un programma che varia la potenza della ventola in base a quanto traffico è 'sniffato'.

APPLICAZIONI
Cosa si può fare con TheSniffer?
- Controllare il traffico di una rete LAN: con lo sniffer si può fare una rapida statistica dell'utilizzo della banda di una rete domestica, scolastica, di una classe o di un laboratorio, per avere contezza di quanto viene utilizzato Internet.
- Controllare il traffico della propria rete domestica permette anche di tenere sotto controllo la quantità di dati utilizzati se si ha una tariffa con limitazione di GB mensili.
- Monitorare quali sono i siti che si stanno visualizzando sulla rete (utile come parental control).