---
layout: post
title:  "2015 Course Programme (Italian)"
date: 2015-05-15 21:01:00
description: Il programma dell'anno 2014-15
img:
---


# **Titolo Corso**: Tecniche di realizzazione di dispositivi intelligenti con la scheda Arduino 




---

# **Programma**

- Introduzione ad Arduino 
- Introduzione a Processing
- Strumenti di fabbricazione digitale: la stampante 3D 
- Strumenti di fabbricazione digitale: la lasercut 
- Progettazione di un concept/realizzazione dell’oggetto 

---

# **Timetable**

| Modulo | Hours | Note |
| ------ | ----- | ---- |
| Introduzione ad Arduino | 15 |  |
| Introduzione a Processing | 10 |
| 3D printing | 7.5 | TinkerCad |
| Lasercut | 7.5 | Inkscape \draftsight |
| Final Project | 20 |  |

---

# **Basic Arduino Workshop** 		

Arduino nasce per rendere semplice l’interazione con il mondo reale. Sensori, attuatori, pulsanti, luci e molto altro possono essere collegati alla scheda con pochi semplici accorgimenti, mentre il potente sistema di programmazione integrato permette di controllare il tutto attraverso chiare e intuitive istruzioni da organizzare in programmi. Al termine di questo primo appuntamento i partecipanti- tramite esperienze pratiche sotto la guida di tutor esperti - saranno in grado di realizzare diversi circuiti interattivi, introduttivi al mondo del physical computing.

* **Scopo**= capire come interfacciare Arduino con il mondo reale
* **Concetti**= Elettronica di base, programmazione di base, introduzione al physical computing
* **Durata**=15 ore



# **Introduzione a Processing**

Processing è un linguaggio di programmazione con cui realizzare in breve tempo applicazioni grafiche complesse; abbinato ad Arduino diventa un ambiente grafico interattivo per il physical computing. Durante il modulo, i partecipanti apprenderanno i fondamentali di questo linguaggio di programmazione ricreando il primo videogioco, lo storico PONG. 

* **Scopo**= introduzione alla programmazione
* **Concetti**=  programmazione di base, introduzione al physical computing
* **Durata**= 15/18 ore

---

# **Strumenti di fabbricazione digitale: la stampante 3D**

Gli strumenti di fabbricazione digitale si appoggiano a tecnologie di prototipazione rapida, spesso open source e a basso costo; questi strumenti stanno aprendo nuove opportunità per creare prototipi e oggetti in modo semplice e veloce. Dopo un’introduzione agli strumenti di fabbricazione in generale, il workshop si concentrerà sulla stampante 3D. Partendo dalle caratteristiche dell’oggetto stampato in 3D, si illustreranno le diverse tipologie, tecniche, materiali e applicazioni della stampa 3D, soffermandosi sul funzionamento delle macchine e sul passaggio tra modellazione e realizzazione dell’oggetto 3D. Al termine del workshop i partecipanti - tramite esperienze di laboratorio e grazie all’aiuto dei tutor - saranno in grado di progettare, modellare e produrre un semplice oggetto 3D.

* **Scopo**= capire come funziona una stampante 3D e tutte le sue possibili applicazioni, modellare e realizzare un oggetto con la stampante 3D
* **Concetti**= software di modellazione 3D, stampa 3D
* **Durata**= 7.5  ore

---

# **Strumenti di fabbricazione digitale: la lasercut**

La lasercut è una macchina da taglio che sfrutta l’energia del laser per sciogliere, bruciare e vaporizzare il materiale, che viene poi soffiato da un getto di gas, lasciando un bordo di taglio pressoché perfetto. In una prima fase il workshop esplora il funzionamento della lasercut, dal file fino alla modulazione dei vettori fino all’assemblaggio dell’oggetto. In una seconda fase, vengono esplorate le diverse tipologie di lasercut, di taglio con i relativi materiali. Al termine del workshop, ogni partecipante sarà in grado di produrre, partendo da un file ottimizzato per la lasercut, un oggetto tagliato a laser.

* **Scopo**= capire come funziona la lasercut e tutte le sue possibili applicazioni, progettare un file e un oggetto tagliato a laser
* **Concetti**= taglio laser, software per la lasercut
* **Durata**=  7.5  ore

---

# **Progettazione di un concept, realizzazione di un prodotto**

Questo laboratorio permetterà ad ogni partecipante di mettere in pratica conoscenze e skills acquisite durante le precedenti lezioni e laboratori. Partendo da un concept, il tutor seguirà la classe nelle diverse fasi di progettazione, prototipazione e realizzazione di un prodotto. 

* **Scopo**= ideare, progettare, prototipare, realizzare un prodotto 
* **Durata**= 25 ore




